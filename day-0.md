# GİRİŞ
Uzun zamandır hayalini kurduğum iOS development gelişim sürecime başlama kararı aldım. Bu süreçte kafamdaki soru işaretlerini gidermeme yardımcı olan, nereden başlamam konusunda ufkumu açan herkese teşekkür ederim.

Bu repo altında 100 days of Swift'i takip ederken; her gün eğitim içeriğini Türkçe bir şekilde özetleyeceğim. Bunu hem kendi gelişimi görmek için hem de bu eğitime başlayanlara ek bir kaynak olması için yapıyorum.

Bu eğitim süreci boyunca 2 kuralımız var.
1) Her gün en az 1 saatimizi kodlamayla ilgili herhangi bir aktiviteye ayırıyoruz. Makale, söyleşi, eğitim ne olursa.
2) Her gün ilerleyişimizi sosyal medya ve ya benzeri bir alanda paylaşıyoruz. Github, Medium, Twitter vs. Ki bu maddede benim tercih ettiğim yöntem bu repoyu oluşturmak.

Yazılım geçmişi olanlar açısından ilk dersler sıkıcı gelebilir. Fakat tavsiyem acele etmeyip gün ve gün ayrılan konuları sindirerek ilerlemek. Paul Hudson'un da dediği gibi "Bu bir sprint değil maraton."  Fakat ders içeriği yetersiz gelirse size tavsiyem yine aynı eğitimin içerisinde derslerin alt başlıklarında eğitimle ilgili opsiyonal makaleler bulunmakta. Zamanım olursa bu makaleleri de Türkçe'ye çevireceğim fakat şu anlık kendi gelişimime vakit ayıracağım.

Son bir not olarak eğer içeriklerde bir hata görürseniz geri dönüşleriniz benim için çok kıymetli. Ben de Swift'e sıfırdan başlıyorum. Yanlış bir şey öğrenmek ve yanlış bir bilgi aktarmak istemem. Bu yüzden her bir geridönüşünüz benim için çok değerli. Sevgilerimle, Başarılar!